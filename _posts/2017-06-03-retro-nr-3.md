---
title: Retro nr 3. Koniec konkursu
layout: post
comments: true
tags: 
category: daj-sie-poznac
description: Niepostrzeżenie minął cały konkurs Daj się poznać, a tym samym skończył się wymóg pisania bloga dwa razy w tygodniu. Dużo zmieniło się projekcie, bo faktycznie sporo popracowałem nad wdrożeniem ulepszeń po poprzednim retro. Bardziej szczegółowo? Plany na przyszłość? Zapraszam do czytania.
---


## Co zadziałało

**1. Udało mi się rozruszać bloga**.
Dwa posty w tygodniu, w dodatku o ciekawych technologiach robią swoje.
Zaobserwowałem dość duży wzrost wejść na bloga w trakcie trwania konkursu, a to bardzo miłe, bo to znaczy, że ktoś chce czytać o tym, o czym piszę.
Bardzo się z tego cieszę, że moje wpisy są przydatne i że udało mi się zwiększyć audiencję.

**2. Mnóstwo się nauczyłem** i mnóstwo sobie poukładałem, jeśli chodzi o fronty.
Przede wszystkim React.js i nowy sposób budowania aplikacji, ale też różne poboczne rzeczy: ESLint, Jest, bardziej szczegółowo o Webpacku.
Już choćby dlatego warto było podjąć wyzwanie.

**3. Stworzyłem ciekawy projekt**, a w zasadzie, mówiąc bardziej precyzyjnie, to zapoczątkowałem ciekawy projekt.
Zwłaszcza w ostatnim tygodniu projekt dostał dużego kopa, ponieważ zaimplementowałem ważne z biznesowego punktu widzenia rzeczy i włożyłem w niego dużo więcej czasu niż w poprzednim miesiącu.


## Co nie zadziałało

**1. Projekt jeszcze raczkuje**.
Niestety trzeba to przyznać.
Nie jest to maszyna puszczona w ruch, bo ciągle przecież skupiałem się na indywidualnym rozwoju projektu.
Nie dodawałem issues, nie mam sensownego README i demo, nie reklamowałem projektu np. na Hacker News, bo, nie da się ukryć, ciągle jest trochę wcześnie.


## Plany

Poprzedni miesiąc dał mi dużo satysfakcji, ponieważ bardzo mocno skupiłem się na implementacji, a obok tego napisałem kilka mięsistych postów, z których jestem bardzo dumny.
[Starter](https://github.com/withspace/serverless-webapp-starter) oczywiście będę rozwijał dalej.
Najbliższe plany to _wyjście do ludzi_ -- chcę przygotować jakieś README, sekcję _Contributions welcome_, chcę też dodać kilka _issues_, żeby pamiętać, co jest do zrobienia.
Inna ważna sprawa dla startera: muszę postawić gdzieś demo.

Na blogu będę raportować od czasu do czasu o stanie projektu i o tym jak można coś fajnego zrobić w React.js, albo samym JS.
Od dzis zaczynam też nowy projekt w czasie wolnym, oparty na React Native -- z tego też będą blogposty &#128578;.
Plan na czerwiec -- 1 wpis tygodniowo.

Kolejna sprawa: planuję lepiej zorganizować blog.
Dodać jakieś tagi, w stylu `React`, `Big data`, `Misc`.
Sporo tych tematów się uzbierało przez prawie 3 lata i pewnie warto by było je jakoś posegregować.

Zastanawiam się też, czy nie wprowadzić takiego retra na blogu na koniec każdego miesiąca, bo zauważyłem, że to w sumie fajnie organizuje pracę i daje bardzo miłe uczucie dumy, kiedy zdaję sobie sprawę, ile zrobiłem każdego miesiąca.


## Statystyki

Podczas tego miesiąca napisałem tylko 6 postów, ale za to dłuższych, bo o ile w poprzednim tygodniu było ponad 52 tys. znaków, to teraz niecałe 90 tys.
Podobnie ilość kodu dość mocno przyrosła.
Wcześniej było 35 commitów i 435 linijek kodu, teraz jest 81 commitów i 859 linijek.
Duży progres.

Na programowanie i pisanie poświęciłem dużo więcej czasu niż w poprzednim miesiącu: 57 godzin (wcześniej 25 godzin).

