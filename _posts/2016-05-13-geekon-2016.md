---
title: Geekon 2016
layout: post
tags: 
description: |
    Miałem okazję być tylko dwa dni na tegorocznym <a href="http://2016.geecon.org">Geekonie</a> w Krakowie (wczoraj i przedwczoraj), ale sporo widziałem i kilkoma przemyśleniami chętnie się podzielę.
    Kilka (niestety raczej <emph>a few</emph> niż <emph>few</emph>) prezentacji było takich, które kompletnie nic nie wniosły do mojego życia, ale o nich nie będę wspominał.
    Napiszę o tym, czego ciekawie się słuchało, o tym czego się dowiedziałem i o tym, czego koniecznie muszę spróbować.
---

![Geekon 2016](/assets/img/posts/geekon2016.jpg)


## Event Sourcing i F.I.S.H

Bardzo fajnie słuchało się prezentacji Grega Younga _A Decade of DDD, CQRS, Event Sourcing_, o... Event Sourcingu.
Prezentacja była bardzo ogólna, przeglądowa z wątkami historycznymi, ale podana bardzo ciekawie i ze sporą liczbą anegdotek.

A potem chyba jeszcze lepsza była druga prezentacja, która ostatecznie była o tym, że często programujemy, zajmując się dość wysoką abstrakcją, nie mając jednocześnie pojęcia o tym, co się dzieje pod spodem -- przez to możemy się czasami na różnych rzeczach przejechać.
W zasadzie główne dwa wnioski z tej prezentacji to co, że warto się zainteresować, jak pod spodem działa ta abstrakcja i F.I.S.H.

F.I.S.H., czyli ciekawy akronim, raczej nie wprowadzony przez Grega Younga, ale służący w prezentacji do ilustracji tego, że _failures_ (albo _bugi_, _incydenty_ itd.) zawsze się zdarzają i nie jest to nic nadzwyczajnego.
Po prostu trzeba sobie z nimi radzić i pamiętać o F.I.S.H.


## HDD i SSD

Bardzo techniczna prezentacja Tomera Gabriela _How shit works: Storage_ zaczęła od się od wykresu, który pokazywał, że zapis do MySQL czasami trwał poniżej milisekundy, a czasami ponad dziesięć sekund.
Potem pojawiło się nawiązanie do Grega Younga, że często nie znamy tego, co się kryje pod abstrakcją, na której pracujemy i zeszliśmy bardzo głęboko, bo do technicznych szczegółów, jak działają dyski HDD i SSD, i w jaki sposób to może wpływać na wydajność aplikacji.


## Testing Journey

Na prezentację o testowaniu zdecydowałem w ostatniej chwili, myśląc, że i tak nie ma nic ciekawszego w tym czasie.
Okazało się, że John Smart mówi bardzo ciekawie i pokazuje sposób, który faktycznie może dość mocno uporządkować pisanie testów.
W prezentacji _Take me on a journey - the next step in automated testing practices_ na slajdach w zasadzie to samo, co [tutaj](http://www.slideshare.net/wakaleo/serenity-and-the-journey-pattern), więc zachęcam do przeklikania.

(Nawiasem mówiąc, ciągle się zastanawiam, czy John Smart ma jakieś powiązania z Johnem Pretty, który robił w tamtym roku prezentację na Scalarze).


## DevOps

Po _Self-Healing Systems_ Victora Farcica też było widać, że prezentujący bywał już na niejednej konferencji.
Prezentacja to był w zasadzie taki przegląd różnych zagadnień i narzędzi DevOps, od zarządzania kontenerami, poprzez monitorowanie, aż do _recovery_.
Ciekawie opowiedziana prezentacja pokazująca różne aspekty DevOps i zachęcająca do kupna [książki](https://leanpub.com/the-devops-2-toolkit) Farcica, która pewnie zgłębia poruszane treści (i wydaje się mieć bardzo dobre recenzje na Amazonie).

<img src="https://s3.amazonaws.com/titlepages.leanpub.com/the-devops-2-toolkit/hero?1461825475" style="max-width: 240px"/>


## Kucyki

Słyszeliście o języku [Pony](http://www.ponylang.org/)?
W Pony jest bardzo duży nacisk na aktorów, są tego samego rodzaju _obywatelem_, jak klasy, a w dodatku potencjalne błędy w programowaniu wielowątkowym wykryje wam kompilator.
Prezentację robił Jarek Pałka, który bawi się tym językiem od listopada zeszłego roku, a mam też kolegę, który pisze plugin do IntelliJ, wspierający Pony.
Może warto się zainteresować?


## Funkcyjnie w przeglądarce

[Elm](http://elm-lang.org/).
Nie mam pojęcia, dlaczego tak mało ludzi było na tej prezentacji.
Fiński front-end developer opowiadał o tym, że jeden z największych fińskich portali informacyjnych, po eksperymentach z różnymi frameworkami, przepisali na Elma, czyli język funkcyjny, kompilowany do JavaScriptu.
Wcześniej nigdy nie słyszałem o Elm, ale zainteresował mnie na tyle, że chętnie bym sobie pogrzebał.


## Ansible

Rozwiązanie, które koniecznie muszę spróbować.
Chodzi o bardzo prostą, a jednocześnie _powerful_ automatyzację wykonywania operacji na serwerach.
Wystarczy lista serwerów i ich klucze SSH, żeby jedną komendą wykonać zdefiniowaną sekwencję operacji na serwerach.
Na serwerach, na których -- zaznaczmy -- nic dodatkowego nie musi być zainstalowane, oprócz serwera SSH, który teraz jest chyba już wszędzie.

Prezentację o Ansible prowadził Michał Ostruszka z SoftwareMill.
Była to mieszanka _live coding_ ze slajdami, żeby pokazać najważniejsze rzeczy.
Jak to chyba zawsze u Michała, przekaz bardzo klarowny i tak poukładany, że jednocześnie można się sporo dowiedzieć i słucha się tego bardzo miło.

Po tej prezentacji mam w planach przepisanie trochę mojego [Continuous Deployment w GitLabie](https://dzikowski.github.io/2015/11/28/gitlab/), tak, żeby zrezygnować z [Git-Auto-Deploy](http://olipo186.github.io/Git-Auto-Deploy/), które sobie działa na serwerze i czeka na _git web hooki_, a zamiast tego wywoływać _udpate_ aplikacji przez Ansibla.

Zainteresowanych odsyłam do stronki [Ansible](https://www.ansible.com/how-ansible-works).