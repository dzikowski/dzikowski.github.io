---
title: Listopad
layout: post
category: links
description: |
    Na początku listopada pojawiło się spore opracowanie Sama Altmana o tym, jak należy robić startupy. 
    Gdzieś w połowie natknąłem się na relację z 5 letniej pracy w języku Scala i na bardzo ciekawy wpis o <em>promises</em>. 
    Pod koniec, rzutem na taśmę, kolejne opracowanie, tym razem o technikach zwiększających produktywność. 
    A to i tak tylko kilka z tych artykułów, które warto było przeczytać w listopadzie.
---


Biznes
---
Y Combinator to chyba najpopularniejszy i odnoszącego największe sukcesy fundusz _venture capital_. Y Combinator inwestuje stosunkowo niewielkie kwoty w dużą liczbę przedsięwzięć (ponad sto rocznie). Wysyłasz uzasadnienie, dlaczego powinni dofinansować właśnie twój produkt, opisujesz swój zespół i model biznesowy, i jeśli ci się uda, przyjeżdżasz do Doliny Krzemowej na trzy miesiące. Tak zaczynało sporo całkiem znanych firm, np. Reddit, Dropbox, Heroku, Airbnb i Stripe. 

W tym miesiącu Sam Altman, prezes Y Combinator, udostepnił na swojej stronie podręcznik, [Startup Playbook](http://playbook.samaltman.com/), dla zaczynających własne przedsięwzięcie. Zawarte jest w nim mnóstwo praktycznych wskazówek, dotyczących całego spektrum zagadnień, z którymi można się spotkać na samym początku. A sam tekst jest gęsty i jednocześnie czytelny, a przy tym odnosi się do rzeczywistych przykładów. Dowiesz się z niego, że np. sam Sam Altman był sceptyczny co do Airbnb, jednak jego założyciele okazali się tak zgranym zespołem, że to przeważyło o przyznaniu im dofinansowania. Albo tego, że nie warto specjalnie przejmować się konkurencją i najważniejszy jest dobry produkt.

Świetnym uzupełnieniem jest kilka wpisów samego Altmana, albo Paula Grahama (jednego z czwórki założycieli i poprzedniego prezesa Y Combinator):

  * [Unit Economics](http://blog.samaltman.com/unit-economics), czyli Sam Altman o tym, jak ważne jest rozpatrywane jednostkowego kosztu i przychodu, zamiast ślepej wiary w to, że wszystko będzie lepiej przy większej skali.
  * [Default Alive or Default Dead?](http://www.paulgraham.com/aord.html) Paula Grahama, które znalazłem już w [październiku](http://dzikowski.github.io/links/2015/10/31/pazdziernik/).
  * [How to Raise Money](http://paulgraham.com/fr.html) Paula Grahama o tym, kiedy warto i jak można zdobywać dofinansowanie.
  * [Mean People Fail](http://paulgraham.com/mean.html) Paula Grahama, o tym, kto rzeczywiście odnosi sukcesy.

Wreszcie, na pewno warto przejrzeć cykl wykładów znanych postaci ze środowiska pod przewodnictwem Sama Altmana: [How to Start a Startup](http://startupclass.samaltman.com/). To akurat ciągle jeszcze przede mną.

(Notka biograficzna: Sam Altman w wieku 19 lat stworzył swój pierwszy startup, w 2012 roku go sprzedał za 43 miliony dolarów, w 2014 przez moment był CEO reddita, a od 2014 roku jest prezesem Y Combinator. W tym roku chyba skończył 30 lat). 

I na koniec tej sekcji pesymistycznie: Maciej Cegłowski, na blogu Idle Words o bańce na rynku reklam internetowych (wpis [The Advertising Bubble](http://idlewords.com/2015/11/the_advertising_bubble.htm)). W skrócie chodzi o to, że inwestorzy pompują więcej pieniędzy w reklamy, niż są w stanie na tym zyskać. A kiedy bańka pęknie, na rynku zostanie mnóstwo upadających firm, które przez wiele lat gromadziły o nas dane. 


Rozwój osobisty
---

Rzutem na taśmę dwa wpisy z tego miesiąca, opublikowane 30 listopada. wpis [The Ultimate Guide to Personal Productivity Methods](https://blog.todoist.com/2015/11/30/ultimate-guide-personal-productivity-methods/). W tym przeglądzie pojawiają się najpopularniejsze techniki związane z własną produktywnością, między innymi _Getting Things Done_, _Personal Kanban_, czy macierz Eisenhowera. W sumie jest ich kilkanaście, pokrótce opisanych i ze wskazówkami, czy dana technika jest właśnie dla ciebie.


Praktyka programowania
---
Kolejny z przeglądów, [Strategie _branchowania_ w Gicie](http://www.javacodegeeks.com/2015/11/git-branching-strategies.html). Znajdziesz tutaj opis, wady i zalety pięciu popularnych strategii, odpowiednich dla mniejszych i większych zespołów, dla projektów o różnej złożoności. 

Odgrzebuję też stary artykuł, bo ostatnio o nim rozmawiałem ze znajomymi: [Exploding Software-Engineering Myths](http://research.microsoft.com/en-us/news/features/nagappan-100609.aspx). Artykuł opisuje wyniki eksperymentów prowadzonych w Microsofcie, mających potwierdzić lub obalić popularne mity w inżynierii oprogramowania. W skrócie, badacze doszli do takich wniosków:

  * Większe pokrycie testów nie zapewnia lepszego kodu.
  * TDD powoduje wydłużenie czasu powstawania oprogramowania o 15-35%, jednak samo oprogramowanie zawiera 60-90% mniej błędów.
  * Więcej asercji to mniej błędów w kodzie.
  * [Prawo Conwaya](https://en.wikipedia.org/wiki/Conway%27s_law) działa.
  * Odległość geograficzna pomiędzy członkami zespołu nie ma większego znaczenia.

Z resztą sam artykuł jest w zasadzie streszczeniem i omówieniem szeregu innych artykułów Microsoftu. Linki do nich w artykule; warto pogrzebać.


DevOps
---
Natknąłem się na stronkę poświęconą _continuous delivery_, a na niej na [ciekawe obrazki](http://continuousdelivery.com/2014/02/visualizations-of-continuous-delivery/) jednego z inżynierów ze Spotify, wizualizujące właśnie samo _continuous delivery_, a także strategie testowania i zarządzania danymi. Niedługo będę miał własne biuro i zastanawiam się, czy nie wybrać któregoś z nich na ozdobienie sobie ścian.

![continuous delivery](http://continuousdelivery.com/wp-content/uploads/2014/02/01_CD_the_idea_low-res.jpg)

W tym miesiącu zajmowałem się też DevOps praktycznie i skonfigurowałem sobie swój własny proces, do którego lektury serdecznie zachęcam: [Continuous Deployment w GitLabie](http://dzikowski.github.io/2015/11/28/gitlab/).


Architektura i narzędzia
---

Może dziś trochę więcej o Javie 8 i Scali. Mam przyjemność pracować w projekcie z Javą 8 prawie od początku kontraktu w Krakowie (kwiecień 2015) i muszę przyznać, że jestem pod wrażeniem. Są ```Optional```, strumienie i wyrażenia lambda, z których dość intensywnie korzystamy. W tym miesiącu natknąłem się na Githubie na [przegląd funkcjonalności](https://github.com/winterbe/java8-tutorial), które weszły to Java8. Natknąłem się też na [artykuł](http://blog.joda.org/2015/08/java-se-8-optional-pragmatic-approach.html), dotyczący tego, czy ```Optional``` powinien być używany jako typ atrybutu w klasie.

Oczywiście są jeszcze inne brakujące rzeczy w Javie 8, które od dawna są w Scali. Z takich rzeczy, które pewnie względnie łatwo można dorzucić do Javy, mi ciągle najbardziej brakuje `foldLeft` i _lazy values_. Zgrabną implementację tych ostatnich możesz znaleźć na wątku [Lazy field initialization with lambdas](http://stackoverflow.com/questions/29132884/lazy-field-initialization-with-lambdas) na Stack Overflow.

Natknąłem się też na świetny wpis Manuel Bernhardta, dotyczący pięcioletnich doświadczeń w programowaniu w Scali ([5 years of Scala and counting – debunking some myths about the language and its environment](http://manuel.bernhardt.io/2015/11/13/5-years-of-scala-and-counting-debunking-some-myths-about-the-language-and-its-environment/)). Autor opisuje _killer features_, rozwiewa kilka mitów i daje porady, jak zacząć się uczyć. Jedna z głównych _killer features_:

![No NullPointerException](http://manuel.bernhardt.io/wp-content/beeep3.jpg)

Na koniec wyczerpujący i fascynujący artykuł o tym, jak działają _promises_ -- wpis [How do Promises Work?](http://robotlolita.me/2015/11/15/how-do-promises-work.html).


Ciekawostki
---
Najdziwniejsze nazwy klas z rzeczywistych projektów ([to pytanie](https://www.quora.com/What-are-the-most-ridiculous-Java-class-names-from-real-code) na Quora). Przoduje Spring z takimi perełkami, jak na przykład ```RequestMappingInfoHandlerMethodMappingNamingStrategy```.

Topologia dla laików: przecięcie butelki Kleina na pół daje dwie wstęgi Möbiusa. Dowód na wełnianej czapce znajdziesz w [tym filmiku](https://www.youtube.com/watch?v=I3ZlhxaT_Ko).
